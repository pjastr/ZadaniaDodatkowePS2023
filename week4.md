Zadania dodatkowe - Programowanie Strukturalne - Tydzień 4
================

## WEEK4 TASK1

Napisz funkcję, której argumentem jest wskaźnik do zmiennej typu
`double`. Funkcja ma zamienić wartość wskazywanej zmiennej na jej
kwadrat. Stwórz przypadek testowy dla funkcji (tzn. wywołaj w `main` co
najmniej raz funkcję w dowolny poprawny sposób).

## WEEK4 TASK2

Napisz funkcję, której argumentem jest wskaźnik do zmiennej typu `int`.
Funkcja ma zamienić wartość wskazywanej zmiennej na sumę jej cyfr (pomiń
ew. znak w obliczeniach). Stwórz przypadek testowy dla funkcji.

## WEEK4 TASK3

Napisz funkcję, której argumentem są trzy wskaźniki do zmiennych typu
`int`. Funkcja ma obliczyć minimum z wartości wskazywanych przez dwa
pierwsze argumenty. Obliczone minimum ma zostać ustawione jako wartość
wskazywana przez pozostały argument. Stwórz przypadek testowy dla
funkcji.

## WEEK4 TASK4

Napisz funkcję, której argumentem są dwa wskaźniki do zmiennych typu
`int`. Funkcja ma zwrócić wskaźnik na nowo zarezerwowaną zmienną typu
`int`, której wartość jest sumą wartości wskazywanej przez argumenty
funkcji. Stwórz przypadek testowy dla funkcji.
