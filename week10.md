# Zadania dodatkowe - Programowanie Strukturalne - Tydzień 10

## WEEK10 TASK1

Napisz samodzielną implementację funkcji `atof`, której argumentem jest
napis. Funkcja zwraca odpowiednią liczbę w typie `double`. Funkcja
powinna pomijać białe znaki i zera z lewej strony. Funkcja powinna
obsługiwać notację zwykłą (`%f`) jak i notację wykładniczą (`%e`).
Stwórz przypadek testowy dla funkcji.

## WEEK10 TASK2

Napisz samodzielną implementację funkcji `atoi`, której argumentem jest
napis. Funkcja zwraca odpowiednią liczbę w typie `int`. Funkcja powinna
pomijać białe znaki i zera z lewej strony. Stwórz przypadek testowy dla
funkcji.

## WEEK10 TASK3

Napisz funkcję `kopia`, której argumentem są dwa napisy. Funkcja ma
przekopiować w sposób głęboki (przepisując niezależnie znaki) pierwszy
napis do drugiego. Przyjmij, że drugi napis ma wystarczającą dużo
miejsca. Funkcja powinna być procedurą. Stwórz przypadek testowy dla
funkcji. W rozwiązaniu nie korzystaj z funkcji bibliotecznych związanych
ze znakami i napisami.

## WEEK10 TASK4

Napisz funkcję `duplicate`, której argumentem jest napis. Funkcja ma
przekopiować w sposób głęboki (przepisując niezależnie znaki) pierwszy
napis do nowego napisu, który ma zostać zwrócony przez funkcję. Stwórz
przypadek testowy dla funkcji. W rozwiązaniu nie korzystaj z funkcji
bibliotecznych związanych ze znakami i napisami.

## WEEK10 TASK5

Napisz funkcję `konkatenacja`, której argumentem są dwa napisy. Funkcja
ma dołączyć drugi napis na koniec pierwszego napisu. Przyjmij, że drugi
napis ma wystarczającą dużo miejsca. Funkcja powinna być procedurą.
Stwórz przypadek testowy dla funkcji. W rozwiązaniu nie korzystaj z
funkcji bibliotecznych związanych ze znakami i napisami.

## WEEK10 TASK6

Napisz funkcję `konkatenacja2`, której argumentem są dwa napisy. Funkcja
ma stworzyć i zwrócić nowy napis powstały z pierwszego napisu i
dołączonego na koniec pierwszego drugiego napisu. Stwórz przypadek
testowy dla funkcji. W rozwiązaniu nie korzystaj z funkcji
bibliotecznych związanych ze znakami i napisami.

## WEEK10 TASK7

Napisz samodzielną implementację funkcji `strcmp`, której argumentem są
dwa napisy. Jeśli napisy są identyczne, funkcja ma zwracać wartość 0.
Jeśli napis pierwszy jest leksykograficznie mniejszy od napisu drugiego,
funkcja ma zwracać wartość -1. Jeśli napis pierwszy jest
leksykograficznie większy od napisu drugiego, funkcja ma zwracać
wartość 1. Stwórz przypadek testowy dla funkcji. W rozwiązaniu nie
korzystaj z funkcji bibliotecznych związanych ze znakami i napisami.
